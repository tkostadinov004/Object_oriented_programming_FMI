## Задачи
**1.** Създайте клас представляващ комплексно число. Предефинирайте оператори със следната функционалност:
- събиране на две комплексни числа
- изваждане на две комплексни числа
- умножение на две комплексни числа
- деление на две комплексни числа
- вход и изход от поток

Въвеждаме следната частична наредба за комплексните числа $`z_1`$ и $`z_2`$: </br>
```math
\begin{matrix}
\text{Нека} \: z_1 = (a_1, \: b_1) \: и \: z_2 = (a_2, \: b_2), \: \: \: \: a_1,\: a_2,\: b_1,\: b_2 \in \mathbb{R} \\
\text{Казваме, че} \: z_1 \lt z_2 \iff a_1 \lt a_2 \: \vee \: (a_1 = a_2 \: \land \: b_1 \lt b_2)
\end{matrix}
```

</br>

Предефинирайте оператори, които сравняват 2 комплексни числа по тази частична наредба. </br> </br>
**2.** Създайте клас **NVector**, който ще се използва за работа с математически вектор. Предефинирайте оператори със следната функционалност:
- Събиране на вектори.
- Изваждане на вектори.
- Умножение на вектор със скалар.
- Проверка дали два вектора са успоредни.
- Проверка дали два вектора са перпендикулярни.
- Взимане на дължина на вектор.
- Достъп до произволен елемент на вектор.
- Вход и изход от потоци.

**3.** Създайте клас, представящ матрица от цели числа с произволни размери. Класът трябва да има: 
- конструктор с параметри - 2 числа, които да определят размера на матрицата
- конструктор по подразбиране (по default размерите са 2х2)
Оператори:
- `+=` - за събиране на матрици
- `+`
- `-=` - за изваждане на матрици
- `++` и `--` за инкрементиране и декрементиране на всеки един елемент в матрицата(предефинирайте и prefix и postfix)
- `*=` - за умножаване на матрица с число
- `*`
- `*=` - за умножаване на две матрици
- `*`
- `==` - 2 матрици са равни, ако всичките им елементи са равни
- `!=`
- `[]` - връща реда от матрицата на съответния индекс (за константен и неконстантен достъп)
- оператори за сравнение `<`,`>=`,`>`,`<=`, които сравняват сумата на всички елементи
- function call operator(), който връща транспонирана матрица
- operator bool - връща false, ако матрицата е нулевата. В противен случай връща true.
